---
alias: Pastafrolla
tags: alimentari, pastafrolla
---

- https://www.tavolartegusto.it/ricetta/pasta-frolla-classica-ricetta-e-trucchi
- #### Ingredienti (Quantità per una crostata da 24 cm – circa 40 biscotti)
	- 330 gr di farina ’00 + 1 cucchiaino per la spianatoia
	  165 gr di burro morbido a temperatura ambiente (oppure 75 gr di olio di semi di girasole)
	  1 uovo intero (dimensione media)
	  2 tuorli d’uovo (dimensione piccola)
	  130 gr di zucchero semolato
	  buccia grattugiata di 1 limone
	  1 cucchiaino di estratto di vaniglia (oppure 1 bustina oppure i semi di 1 bacca)
	  un pizzico di sale
- #### Preparazione
	- Prima di tutto, montate con le fruste il burro morbido a temperatura ambiente con lo zucchero e gli aromi scelti per almeno 3 – 4 minuti. Il burro deve risultare spumoso e soffice. Poi aggiungete le uova una alla volta montando sempre con le fruste elettriche. 
	  Quando il primo si è assorbito aggiungete il secondo e così via. Dovrete ottenere un impasto spumoso, chiaro.
	- Infine versate nel composto la farina in un sol colpo, amalgamate con una spatola velocemente. Poi rovesciate l’impasto su un piano di lavoro e compattate velocemente con le mani fredde oppure con una spatola o un tarocco. Se risulta troppo morbida, aggiungete un pò di farina, giusto il necessario per formare una palla.
	- ##### Cosa fare se la pasta frolla si sgretola
		- La frolla si sgretola se è stata lavorata troppo. In questo caso aggiungete un cucchiaino di acqua fredda; amalgamate velocemente il tutto, se necessario con un pizzico di farina. Infine avvolgete in pellicola , appiattite e riponete in frigo!
	- ##### Perché far riposare in frigo la pasta frolla?
		- Affinché il burro si compatti e l’impasto e risulti semplice da stendere. Il tempo giusto è circa 1 – 2 h oppure in freezer per mezz’ora. Potete anche lasciarlo tutta la notte, consapevoli che l’impasto si sarà indurito molto e di conseguenza sarà necessario tenerlo a temperatura ambiente un pochino, compattarlo di nuovo con le mani e solo dopo stenderlo.
		  Ricordate, l’impasto della frolla classica, con burro, per qualunque preparazione, va steso quando è freddo! Su un piano di lavoro spolverato di farina e un matterello infarinato!
	- ##### Come misurare lo spessore giusto della pasta frolla
		- 4 – 5 mm è lo spessore perfetto per realizzare Crostate, Torte, Gusci grandi
		  3 – 4 mm per i Biscotti, Crostatine, Mignon
		  circa 3 mm per Biscotti ripieni o accoppiati
	- ##### Come conservare la pasta frolla
		- In frigorifero circa 4 – 5 giorni, ben sigillata con una pellicola per alimenti.
		  Se volete conservarla più tempo vi consiglio di congelarla e scongelarla in frigo lentamente; in questo caso va realizzata e cotta appena scongelata.
		  Infine ricordate che dopo un così lungo riposo in frigo l’impasto può risultare duro; quindi tenete un pochino a temperatura ambiente, impastate velocemente con le mani per ottenere un panetto omogeneo;
		  Infine stendete aiutandovi con piano di lavoro e matterello infarinato quando è ancora fredda! Nel caso si fosse ammorbidita troppo riponetela in frigo, ma solo per 10 – 15 minuti!
	- ##### Cottura
		- Prima di tutto cuocete in forno statico a 180° già precedentemente riscaldato ; se avete il forno ventilato 160° sempre preriscaldato.