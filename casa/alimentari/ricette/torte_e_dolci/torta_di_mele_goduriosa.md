---
alias: Torta di mele goduriosa
tags: alimentari, torte, torta_di_mele, ricette_goduriose
---


### Ingredienti


| ----- | --- | ---------------------------- |
| 150   | g   | zucchero                     |
| 150   | g   | farina                       |
| 4     |     | uova                         |
| 3 o 4 |     | mele                         |
| 1     |     | bicchierino di olio di semi  |
| 1     |     | pizzico di sale              |
| 1/2   |     | bustina di lievito           |
|       |     | scorza di limone grattugiata     |                              |

### Preparazione

Sbucciare e tagliare le mele a fettine non troppo sottili, metterle in una terrina bagnate con succo di limone.

In un'altra terrina mettere le 4 uova intere e lo zucchero, sbattere bene fino a che lo zucchero non si sia sciolto, se a mano occorrono almeno 25/30 min., con un frullatore elettrico circa 6/7, ma la mia impressione è che il lavoro fatto a mano produca una spuma più gonfia e, quindi, sia da preferirsi.

Aggiungere al composto la mezza bustina di lievito per dolci e l'olio di semi, mescolando bene per amalgamare il tutto. Aggiungere poi la scorza di limone, anche se si può fare a meno di questo passo se le fette di mela sono già state irrorate di succo di limone.

Aggiungere la farina setacciandola un po' alla volta fino ad ottenere un impasto omogeneo.

Imburrare e infarinare uno stampo per dolci da 21/22 cm., versare il composto e disporre le fette di mela verticalmente in senso radiale.

Mettere in forno a temperatura non troppo elevata, circa 170°C. e cuocere per circa 30 min. Una volta raffreddata cospargere di zucchero a velo a piacere.