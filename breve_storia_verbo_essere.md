---
alias: Breve storia del verbo essere
tags: verbi, verbo_essere
---

Andrea Moro -  Breve storia del verbo essere

### I NOMI DEL VERBO

#### Nelle lingue del mondo
La prima cosa della quale occorre sbarazzarsi è la convinzione che il verbo essere abbia equivalenti in ogni lingua. Possiamo iniziare a parlare del verbo essere da un censimento sulla diffusione del verbo nelle lingua del mondo. Su un campione rappresentativo di 386 lingue, in ben 175 laddove nelle altre compare il verbo essere o un suo equivalente non solo non c’è alcun verbo: non c’è proprio niente. Per intenderci, sono lingue in cui per dire Giovanni è un maestro si dice qualcosa come Giovanni un maestro.

Ad un estremo abbiamo lingue come l’italiano e l’inglese, dove il verbo essere è sempre obbligatorio. All’estremo opposto ci sono lingue come il sinhala (parlato nello Sri Lanka) o il tubu (parlato in Libia) dove il verbo essere non c’è mai.
Infine ci sono casi, per così dire, intermedi, dove il verbo essere è assente ma solo in certe condizioni: in russo e maltese, ad esempio, il verbo essere non è mai usato al presente, così come in ungherese, dove manca anche tutte le volte che la frase ha un soggetto di terza persona.

#### Tre scuole di pensiero
Nella tradizione linguistica occidentale si possono rintracciare almeno tre scuole di pensiero che considerano il verbo essere come nome di tre concetti diversi
- il nome del tempo
- il nome dell'affermazione
- il nome dell'identità

##### Il nome del tempo

